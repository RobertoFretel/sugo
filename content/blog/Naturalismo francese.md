---
title: Naturalismo Francese
tags:
  - letteratura
---
Gli scrittori italiani, nell'elaborare le loro teorie letterarie, ripresero molti aspetti dal **naturalismo francese**, una corrente letteraria e artistica che si formò a partire dagli anni 70 del 1800.

> Alla base di questa corrente c'era il **positivismo**, una corrente di pensiero diffusa principalmente tra i borghesi, come espressione ideologica della nuova società industriale, e del conseguente sviluppo della ricerca scientifica.

Il positivismo era caratterizzato dal rifiuto di ogni visione di tipo religioso, metafisico, o idealistico, e dalla convinzione che tutte le cose reali siano **regolate da ferree leggi meccanicistiche spiegabili scientificamente**. Il filosofo dal quale il naturalismo prese i suoi fondamenti teorici fu **Hippolyte Taine**.

Questo filosofo infatti affermava che tutta la realtà è caratterizzata da un **rigoroso determinismo materialistico**, e anche **i fenomeni spirituali** (anche se non sembra)  ne sottostanno, infatti **sono prodotti dalla fisiologia umana e sono determinati dall'ambiente fisico in cui l'uomo vive**.

In letteratura questa visione si manifestava nel **modello di scrittore scienziato**, e la letteratura si assumeva il compito di **analisi della realtà** sulla base del principio deterministico dell'**influenza della razza, dell'ambiente e del momento storico**.

## Modelli del naturalismo

Honoré de Balzac fu proposto da Taine come modello di scrittore scienziato, per la sua descrizione della società francese nel periodo della Restaurazione: ***La Comédie humaine***.

> Taine sottolinea inoltre la sua precisione da anatomista nell'analizzare la natura umana e le sue eccezzioni.

Troviamo altri precursori della letteratura naturalista dai romanzieri realisti degli anni 50 e 60, tra i quali ***Gustave Flaubert*** per la sua **teoria dell'impersonalità**:

<small>L'artista deve essere nella sua opera come Dio, invisibile e onnipotente:
che lo si senta ovunque ma non lo si veda mai. E poi l'arte deve innalzarsi al di sopra dei sentimenti personali e delle suscettibilità nervose. È ormai il tempo di darle con un metodo implacabile, la precisione delle scienze fisiche.
</small>

e i fratelli **Edmond e Jules de Goncourt** per la cura nel costruire i loro romanzi, basati su una documentazione minuziosa e diretta degli ambienti sociali rappresentati, e per l'**attenzione nuova dimostrata ai ceti inferiori**, a **fenomeni di degradazione umana** e a casi patologici.