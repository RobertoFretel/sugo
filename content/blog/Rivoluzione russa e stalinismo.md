---
title: Rivoluzione russa e stalinismo
tags:
  - storia
---
La Russia prima del 1905 era una **monarchia autocratica** e il potere ce lo aveva solo lo zar, ma in quell'anno, in seguito a delle **insurrezioni popolari, dovette concedere la costituzione** -> si succedettero **3 assemblee nazionali**, dette **"dume"**, e le prime due furono **sciolte quasi subito** dallo zar per le loro **tendenze troppo democratiche**.

> In questo periodo la Russia si distingueva dagli stati europei per la sua arretratezza, la servitù della gleba era stata abolita solo nel 1861 da Alessandro II, ma ancora veniva praticato il latifondo. Inoltre l'industria stentava a prendere piede. 

Lo zar Nicola II **tentò una politica espansionistica verso l'oriente**, con l'occupazione della **Manciuria**, tale territorio però era **interesse anche del Giappone** e della Gran Bretagna, per questo scoppiò la **guerra russo - giapponese (1904-1905)** che vide la **sconfitta dei russi**.

## Inizio della crisi

Dopo la guerra **le condizioni di vita del proletariato e dei contadini peggiorarono** drasticamente e **iniziarono a scioperare nelle fabbriche** e a fare proteste, **guidati anche dai populisti**.

> intellettuali che, anche **attraverso metodi terroristici**, proponevano una **riforma agraria** (redistribuzione delle terre ai contadini) e una **riforma scolastica** (istruzione dei contadini e delle masse **per poter rivendicare i propri diritti**).

> [!important] 
> ***Il 22 gennaio 1905***: **circa 140.000 persone sfilarono pacificamente** verso il palazzo dello zar **chiedendo riforme politiche ed economiche**, ma **l'esercito intervenne** a fermare le manifestazioni, provocando **un migliaio di morti e più di 2.000 feriti**. Questo giorno fu ricordato come la ***Domenica di sangue*** e causò proteste e scioperi in fabbriche e campagne.

Si formò così un **partito di stampo liberale** che prese il nome di **Partito costituzionale democratico** (K D) che auspicava alla creazione di **sistema costituzionale moderato**, allo sviluppo di una **economia liberale** e a una **vita politica e sociale guidata da borghesi e aristocratici illuminati**.

Lo Zar Nicola II, venendo incontro alle richieste dei cadetti (gli appartenenti al K D) **concesse l'elezione di una sorta di parlamento, la "Duma", con poteri però molto limitati**. Tuttavia il movimento di rivolta, arrivò al suo culmine il **5 ottobre 1905**, e a **S. Pietroburgo** fu indetto un **grande sciopero generale**, e venne creato il primo ***soviet***

### Situazione politica della Russia e i primi soviet

Oltre al K D si era formato anche un **partito social rivoluzionario**, che ispirato dal movimento populista, **auspicava alla collettivizzazione delle terre, e ad una riforma agraria**. Inoltre dopo la congresso di Bruxelles **i social democratici si erano divisi in 2 partiti**: ***Menscevichi*** e ***Bolscevichi*** (partito della minoranza e partito della maggioranza).

> [!important] 
> ***I Bolscevichi***, capeggiati da Lenin, auspicavano una **rivoluzione dal basso**, organizzata da politici di professione, che si potesse **attuare subito**, in quanto ritenevano che **la classe operaia, per mezzo del capitalismo, si fosse già ampiamente formata**, e non c'era più tempo per aspettare.
> 
> ***I Menscevichi*** invece, guidati da Martov, ritenevano che **la classe operaia non si fosse ancora formata del tutto**, e per questo si potevano solo fare delle **riforme generali**, aspettando il momento adatto per attuare la rivoluzione.



Dal ***1906 al 1911*** il primo ministro **Peter Stolypin**, realizzò un **primo tentativo di riforma agraria**, con la **vendita di beni demaniali e di alcuni latifondi**, tuttavia solo i pochi contadini abbienti, i** kulaki, furono in grado di comprare le terre**, mentre che le **richieste dei contadini poveri rimasero insoddisfatte**.

La situazione **precipitò poi con l’ingresso della Russia nella Prima guerra mondiale**: fin dai primi mesi del conflitto risultò evidente che **l'economia russa non poteva sopportare il peso di un conflitto**; le condizioni della popolazione divennero drammatiche, **la produzione di grano diminuiva e i prezzi salivano**.

il ***27 febbraio 1917*** fu organizzata una **grande manifestazione popolare** e l'esercito, mandato lì per fermare la rivolta, fraternizzò con il popolo, **costringendo lo zar Nicola II ad abdicare**, e si formò un **governo provvisorio guidato dal principe L'Vov** e un **contro potere organizzato dai soviet**.

> Il governo provvisorio comprendeva Menscevichi e social rivoluzionari, e all'opposizione c'erano i Bolscevichi, anche se la loro cresceva sempre di più. 

## Le tesi di aprile di Lenin

tornato dall'esilio in Svizzera, Lenin propose le sue tesi, che prevedevano di **passare alla rivoluzione proletaria senza attendere il completamento della rivoluzione borghese**, di stringere **alleanze con i contadini attraverso riforme agrarie** e di **terminare la prima guerra mondiale** (guerra imperialista) **"a qualsiasi condizione"**.

> Queste **tesi furono accettate dai Bolscevichi**, che scelsero la **rivoluzione armata** attraverso i soviet. Con la conseguente **crisi di governo Lenin fu costretto a scappare in Finlandia**.

### Rivoluzione di ottobre

Lenin tornò clandestinamente a Pietrogrado e **attuò un colpo di stato con il supporto dei bolscevichi**, e costituì un **governo rivoluzionario "governo dei commissari del popolo"**, convincendo i bolscevichi a preparare l'insurrezione armata per la rivoluzione.

Venne formato un **ufficio politico e un Comitato Militare Rivoluzionario**, che organizzò il colpo per ***il 7 novembre***. Il giorno dell'insurrezione vennero presi i punti strategici della città senza quasi spargimenti di sangue, e **l'8 novembre fu assaltato il Palazzo d'Inverno**, dov'era situato il governo provvisorio. Furono arrestati i ministri e **venne proclamata la Repubblica sovietica** governata da un ***consiglio dei commissari del popolo presieduto da Lenin, Trockij e Stalin***.

## Guerra civile e il comunismo di guerra

Lo stato bolscevico appena creato aveva molti nemici: **li vecchio esercito dello zar, chiamato armata bianca, e gli stati capitalisti** per eccellenza di quel periodo (USA, UK, Francia) e per questo si dovette attuare un ***"comunismo di guerra"***, ovvero una serie di **provvedimenti economici e politici per permettere al governo appena creato di sopravvivere**:

- Furono nazionalizzate le industrie e fu preso il controllo diretto della produzione agraria, smantellando i latifondi e requisendo tutte le produzioni agrarie
- Fu proibita qualsiasi tipo di compravendita privata, e il cibo poteva essere comprato esclusivamente con la tessera, misure che portarono inevitabilmente al mercato nero.

Dal punto di vista politico il **comunismo di guerra contrastava quella che era la natura della rivoluzione** ---> gli scioperi erano perseguitati e i poveri lavoratori dovettero subire turni pesantissimi, inoltre venne soppressa ogni libertà di espressione.

**Lenin**, richiamandosi all'esperienza della rivoluzione francese, aveva ritenuto che il **“terrore rosso” fosse una misura straordinaria ma inevitabile per impedire la controrivoluzione**, ma si diffuse anche un forte sentimento di paura, e in seguito a **numerose ribellioni operaie, e alla sconfitta dell'armata bianca** ***il comunismo di guerra fu abolito***.