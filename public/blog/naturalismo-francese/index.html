<html class="w-full h-full m-0 p-0"><head><meta charSet="UTF-8"/><meta name="viewport" content="width=device-width, initial-scale=1.0"/><title></title><link rel="stylesheet" href="/stile.css"/></head><body class="w-full h-full m-0 p-0 flex justify-center"><main id="app" class="p-4 w-9/10 h-full sm:w-7/10 md:w-6/10"><p class="my-2">Gli scrittori italiani, nell&#x27;elaborare le loro teorie letterarie, ripresero molti aspetti dal <strong>naturalismo francese</strong>, una corrente letteraria e artistica che si formò a partire dagli anni 70 del 1800.</p>
<blockquote class="px-4 font-thin">
<p class="my-2">Alla base di questa corrente c&#x27;era il <strong>positivismo</strong>, una corrente di pensiero diffusa principalmente tra i borghesi, come espressione ideologica della nuova società industriale, e del conseguente sviluppo della ricerca scientifica.</p>
</blockquote>
<p class="my-2">Il positivismo era caratterizzato dal rifiuto di ogni visione di tipo religioso, metafisico, o idealistico, e dalla convinzione che tutte le cose reali siano <strong>regolate da ferree leggi meccanicistiche spiegabili scientificamente</strong>. Il filosofo dal quale il naturalismo prese i suoi fondamenti teorici fu <strong>Hippolyte Taine</strong>.</p>
<p class="my-2">Questo filosofo infatti affermava che tutta la realtà è caratterizzata da un <strong>rigoroso determinismo materialistico</strong>, e anche <strong>i fenomeni spirituali</strong> (anche se non sembra)  ne sottostanno, infatti <strong>sono prodotti dalla fisiologia umana e sono determinati dall&#x27;ambiente fisico in cui l&#x27;uomo vive</strong>.</p>
<p class="my-2">In letteratura questa visione si manifestava nel <strong>modello di scrittore scienziato</strong>, e la letteratura si assumeva il compito di <strong>analisi della realtà</strong> sulla base del principio deterministico dell&#x27;<strong>influenza della razza, dell&#x27;ambiente e del momento storico</strong>.</p>
<h2 class="font-bold text-3xl">Modelli del naturalismo</h2>
<p class="my-2">Honoré de Balzac fu proposto da Taine come modello di scrittore scienziato, per la sua descrizione della società francese nel periodo della Restaurazione: <em><strong>La Comédie humaine</strong></em>.</p>
<blockquote class="px-4 font-thin">
<p class="my-2">Taine sottolinea inoltre la sua precisione da anatomista nell&#x27;analizzare la natura umana e le sue eccezzioni.</p>
</blockquote>
<p class="my-2">Troviamo altri precursori della letteratura naturalista dai romanzieri realisti degli anni 50 e 60, tra i quali <em><strong>Gustave Flaubert</strong></em> per la sua <strong>teoria dell&#x27;impersonalità</strong>:</p>
<p class="my-2">&lt;small&gt;<!-- -->L&#x27;artista deve essere nella sua opera come Dio, invisibile e onnipotente:
che lo si senta ovunque ma non lo si veda mai. E poi l&#x27;arte deve innalzarsi al di sopra dei sentimenti personali e delle suscettibilità nervose. È ormai il tempo di darle con un metodo implacabile, la precisione delle scienze fisiche.
<!-- -->&lt;/small&gt;</p>
<p class="my-2">e i fratelli <strong>Edmond e Jules de Goncourt</strong> per la cura nel costruire i loro romanzi, basati su una documentazione minuziosa e diretta degli ambienti sociali rappresentati, e per l&#x27;<strong>attenzione nuova dimostrata ai ceti inferiori</strong>, a <strong>fenomeni di degradazione umana</strong> e a casi patologici.</p></main></body></html>